<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">

<html xmlns="http://www.w3.org/1999/xhtml" xml:lang="en" lang="en"><!-- InstanceBegin template="/Templates/basic.dwt" codeOutsideHTMLIsLocked="false" -->
<head>
	<title>TaideTalli:Mira II smpl</title>
	<meta http-equiv="Content-Type" content="text/html; charset=utf-8" />
	
<meta name="keywords" content="Taidetalli, Sirkka Shayanin kirjoja, runokirjat, runokirjoja, runoja, runot, enkelit, enkeleitä, enkelirunoja, enkelirunot, enkelikirjoja, enkelikirjat">    
    <link rel="stylesheet" type="text/css" href="css/low.css" />
	<link rel="stylesheet" type="text/css" media="all" href="css/screen.css" />
	<script type="text/javascript" src="js/cookies.js"></script>

<!-- InstanceParam name="subIsOnLeft" type="boolean" value="false" -->
<!-- InstanceParam name="hasExtraColumn" type="boolean" value="false" -->

<!-- InstanceParam name="docTitle" type="text" value="Mira II smpl" -->
<!-- InstanceParam name="contentTitle" type="text" value="Otteita - Mira ja kameliryöstäjät" -->

<!-- InstanceParam name="isDetail" type="boolean" value="true" -->

<!-- InstanceParam name="isHome" type="boolean" value="false" -->

<!-- InstanceParam name="isSShayan" type="boolean" value="false" -->
<!-- InstanceParam name="isSShayanAppear" type="boolean" value="false" -->
<!-- InstanceParam name="isSShayanPress" type="boolean" value="false" -->
<!-- InstanceParam name="isSShayanPoems" type="boolean" value="false" -->
<!-- InstanceParam name="isSShayanBio" type="boolean" value="false" -->
<!-- InstanceParam name="isSShayanNews" type="boolean" value="false" -->

<!-- InstanceParam name="isServices" type="boolean" value="false" -->

<!-- InstanceParam name="isBooks" type="boolean" value="false" -->
<!-- InstanceParam name="isBooksLuula" type="boolean" value="false" -->
<!-- InstanceParam name="isBooksMira1" type="boolean" value="false" -->
<!-- InstanceParam name="isBooksMira2" type="boolean" value="true" -->
<!-- InstanceParam name="isBooksKanneh" type="boolean" value="false" -->
<!-- InstanceParam name="isBooksSirkka" type="boolean" value="false" -->
<!-- InstanceParam name="isBooksEnkeli" type="boolean" value="false" -->

<!-- InstanceParam name="isCards" type="boolean" value="false" -->
<!-- InstanceParam name="isCardsElvira" type="boolean" value="false" -->
<!-- InstanceParam name="isCardsEtMag" type="boolean" value="false" -->
<!-- InstanceParam name="isCardsOther" type="boolean" value="false" -->

<!-- InstanceParam name="isContact" type="boolean" value="false" -->

<!-- InstanceBeginEditable name="head" --><!-- InstanceEndEditable -->
</head>

<body id="books-sub" class="col-MS">

<div id="header">
	<a href="default.htm" title="link to home"><img src="images/logo_tt_180.gif" width="180" height="45" alt="TaideTalli" id="logo" /></a>
	<div id="nav"><div>
		<a href="default.htm">Etusivu</a>
		<span>|</span>
		<a href="sshayan.htm">S. Shayan</a>
		<span>|</span>
		<a href="services.htm">Palveluita</a>
		<span>|</span>
		<strong><a href="books.htm">Kirjat</a></strong>
		<span>|</span>
		<a href="cards.htm">Grafiikka</a>
		<span>|</span>
		<a href="contact.htm">Kontakti</a>
		<em>&nbsp;</em>
	</div></div>
</div>


<p id="bc">
    <span>
    <a href="default.htm">home</a> 
    &gt;


	<a href="books.htm">books</a>
	&gt; 
	mira 2

	&gt;
	Mira II smpl
   
	   

    </span>
    &nbsp;
</p>



<!-- Page Title -->
<h1>Otteita - Mira ja kameliryöstäjät</h1>

<!-- Section Header and Navigation -->
<div id="section">







	<h4><strong><span>Books Sections:</span></strong></h4>
	<ul>
		<li><a href="Luula.htm">Luula</a></li>
		<li><a href="Mira1.htm">Mira ja skarabeen salaisuus</a></li>
		<li><strong><a href="Mira2.htm">Mira ja Kameliryöstäjät</a></strong></li>
		<li><a href="kanneh.htm">Kannehkawa</a><em>&nbsp;</em></li>
		<li><a href="SirkkaMetro.htm">Sirkka metropolien mallisirkuksessa</a><em>&nbsp;</em></li>
		<li><a href="Enkeli.htm">Enkeleitä Sydämeesi</a><em>&nbsp;</em></li>
	</ul>





</div>
<!-- End Section Header and Navigation -->


<!-- Start Content -->
<div id="content">


<!-- Column Wrap -->
<div class="wrap">


<!-- Main Column -->
	<div class="maincol">
		<!-- InstanceBeginEditable name="MainColumn" -->
	    <p>Lapset olivat kulkeneet pitkän matkan ja olivat nyt aika väsyneitä. Ehkä siitä johtui, etteivät he kuulleet takanaan hiipivien tassujen lähestymistä. Toisaalta eläin, jolle tassut kuuluivat, oli ovela saalistaja haavoittuneenakin. Sen tapoihin ei kuulunut paljastaa tuloaan etukäteen. Niinpä se ryömikin selkä matalana, varovaisesti, varovaisesti, yhä lähemmäksi. </p>
	    <p>Eläimen turkin väri auttoi sitä sulautumaan ympäristön varjoihin. Yleensä leijona saalisti vasta pimeyden alkaessa verhota maan, mutta sinä päivänä voimakas nälkä oli pakottanut sen liikkeelle valoisaan aikaan. Se oli ollut makuulla läheisessä pensaikossa hoivaamassa kyljessään ammottavaa haavaa, jonka se oli saanut pari päivää aikaisemmin taistellessaan shakaaliperheen kanssa villisian ruhosta. Vaikka leijona oli ollut hyvin urhoollinen ja oli onnistunut antamaan shakaaleillekin puraisuja ja käpälän viiltoja, oli se kuitenkin hävinnyt taistelun. Shakaalien lukumäärä oli ollut ylivoimainen. Niinpä leijona oli vihdoin nilkuttanut pois etsimään rauhallista toipumispaikkaa itselleen. </p>
	    <p>Siitä lähtien se oli maannut pusikon suojassa. Leijonan kuono toimi kuitenkin erittäin hyvin. Haistettuaan vuohilauman herkullisen tuoksun sen nälkä heräsi vielä voimakkaampana. Se tiesi, että sen oli pakko saada pian ravintoa, jos se aikoi parantua haavastaan. Haaskalinnut olivat alkaneet kierrellä ilmassa iltapäivällä. Leijona oli kokenut metsästäjä, se tiesi lintujen vaistoavan illallista. Ne kerääntyivät odottamaan, selviytyisikö iso kissa tilanteestaan vai ei. </p>
	    <p>Eläimen kuonoon oli päivien mittaan osunut muitakin hajuja vuohien lisäksi. Oli ärsyttäviä ihmishajuja ja kameleita, norsuja, hevosia, paljon erilaisia tuoksuja. Ilmassa oli myös leijaillut tukahduttavaa pölyä ja lepoa häiritsevää meteliä. Kaikki oli tullut tien suunnasta, jota leijona silloin tällöin oli pensaiden suojasta silmäkulmastaan tarkkaillut. </p>
	    <p>Se oli ajatellut varmastikin löytävänsä tien päällä kulkevasta liikenteestä jotakin syötäväksi kelpaavaa - jossakin vaiheessa - mutta vuohilauman ilmestyessä se ei voinut enää vastustaa eikä odottaa myöhempään. Niinpä se nousi tuskaisena jaloilleen, venytteli itseään ensin hieman ja alkoi sitten hiipiä kohti kielelle vettä tuovaa tuoksua. </p>
	    <p>Mithra ja Ziba istuivat aivan leijonan ja vuohien välissä! </p>
	    <p>Tytöt kuulivat oksan rasahduksen selkänsä takana samassa hetkessä, kun leijona kyyristyi, ponnisti takajaloillaan ja loikkasi. </p>
	    <p>Hyppy oli niin nopeasti suoritettu, etteivät tytöt ehtineet edes kiljaista. </p>
	    <p>Leijonan tassujen kynnet olivat esillä sen hypätessä. Eläimen ylittäessä tyttöjen päät sen takatassut hipaisivat Ziban hiuksia. </p>
	    <p>“Leijona!” huusivat tytöt yhtäaikaa! </p>
	  <p align="center">...</p>
	    <p>&nbsp;</p>
	    <p>Miehet olivat jo kurkistaneet kahteen telttaan tuloksetta. Vaikka valo oli yön pimeydessä hyvin niukka, olivat heidän silmänsä harjaantuneet erottamaan saaliin pimeässäkin. Teltoissa oli kuitenkin näkynyt ainoastaan aikuisten miesten hahmoja, joita kuorsaukset vielä vahvistivat. </p>
	  <p>Kolmannessa teltassa paloi pieni lampuntuikku. Sen hämärässä valossa miehet huomasivat hetkessä kolmen lapsen makuusijat. Lähinnä lamppua makasi iso, pitkäpartainen mieskin. Hän oli varmaan karavaanin johtaja, Sapelimies päätteli. Olisi hyvä yrittää olla herättämättä tätä miestä, hän näytti sen verran kookkaalta vastustajalta. Lapsia vastapäätä olevalle seinämälle oli kasattu useita puukehikoita, joissa hanhet naksuttelivat nokkiaan. Pari muuta miestä makasi mattoihin kietoutuneina niiden edessä. </p>
	    <p>Metsästäjät hiipivät sisään melkein henkeään pidätellen. Nopeus oli nyt tärkeintä. Varmuuden varalta Sapelimiehen toinen käsi puristi hänen sapelinsa kahvaa. Toisessa kädessä oli paksu huivi, jolla hän aikoi sitoa tytön suun niin, ettei tämä pystyisi huutamaan apua. Hänen toverillaan oli myös huivi ja pitkäteräinen veitsi apunaan. He olivat sopineet etukäteen kumman tytön kumpikin kaappaisi. Sapelimies ottaisi kainaloonsa Mithran. Samanaikaisesti Ziba löytäisi toisen miehen voimakkaan kouran ja huivin suunsa peittona. </p>
	    <p>Vielä viimeinen vilkaisu ympärille teltassa - kaikki oli hiljaista, paitsi hanhien ja nukkuvien miesten ääntelyä, joka ajoittain rikkoi teltan rauhaa. </p>
	    <p>Saalistajat hiipivät varpaillaan aivan uhriensa viereen. Sapelimiehen antamasta merkkinyökkäyksestä kumpikin syöksyi saaliinsa kimppuun kuin pari salamannopeata kotkaa. Hetkessä tytöt oli kouraistu miesten kainaloihin, heidän silmänsä ja suunsa tukittu niin, etteivät he pystyneet kuin inisemään vaivaisesti. Molemmat tytöt olivat vielä unessa. Heidän oli mahdoton käsittää samassa hetkessä, mitä oikein oli tapahtumassa. Ainoa minkä he tiedostivat oli, että he eivät voineet hengittää siltä puristukselta, joka ympäröi kummankin rintakehää, ja siltä kamelilta haisevalta tupolta, joka oli tungettu heidän suutaan vasten. Mithra aisti verenmaun hiipivän kurkkuunsa. Hänen alahuuleensa oli tullut hampaiden aiheuttama haava, niin äkillinen oli hyökkäys ollut. </p>
	    <p>Lattialla makaavat miehet korisivat. Heidän tajuntaansa oli kuorsauksen keskellä tunkeutumassa tieto, että teltassa oli tapahtumassa jotakin epätavallista, mutta sanoma eteni aivoissa hitaasti. Miehet olivat vielä puoliunessa, kun Sapelimies kätyreineen jo loikkasi ulos teltan oviaukosta. </p>
	    <p>Täyttä juoksua miehet kiitivät kohti odottavia kameleitaan. He harppoivat ohi nuotiotulien ja nuokkuvan vahtimiehen selän. Tässä vaiheessa tytöt jo potkivat heitä kylkiin parhaansa mukaan, mutta miehistä moiset potkut tuntuivat kevyiltä kuin ankkojen räpistelyt. Tytöt yrittivät yskiäkin saadakseen enemmän happea, mutta voimakkaat kourat pitivät yhä huiveja tungettuina vasten heidän suutaan. </p>
	    <p>Metsästäjät tunsivat saalistuksen tuoman jännityksen kehossaan. Heidän lihaksensa suorastaan pursuivat miehistä uhmaa ja voimaa. He olivat onnistuneet! He olivat tuomassa Parvizille kullan arvoisen saaliin. Muutama daric ei riittäisi maksamaan kaikesta vaivasta. Tytöt olivat hyväkuntoisia, selvästikään he eivät olleet nälästä kärsineet. Parviz saisi suudella miesten pölyisiä sandaalejakin kiitokseksi, Sapelimies ehti unelmoida. </p>
	    <p>Miehet olivat sopineet aikaisemmin, että tyttöjen kädet tuli sitoa kamelien luona. Kun heidät oli saatu kamelien selkään, olisi varmaan hyvä köyttää heidät vielä vartalostaankin kiinni joko ratsastustyynyyn tai takana istuviin kaappaajiinsa. Miehet tiesivät, ettei villikissan pentujenkaan kanssa kannattanut olla liian huolimaton. Nämä tytöt olivat jo osoittaneet oveluuttaan ja kissakynsiään tarpeeksi. </p>
	    <p>Sapelimies oli taakkoineen aivan kamelien lähellä, kun hän kuuli takaansa äänekkään karjaisun ja kirouksen. </p>
	    <p>“ARRGGGHHH! Kirottu, piikkikinttuinen siansikiö! Jokin puri minua! APUA!” </p>
	    <p>Sapelimies pysähtyi kesken juoksuaskeleen. Hän pyörähti ympäri ja totesi saalistajatoverinsa vajonneen polvilleen maahan. Mies oli päästänyt irti tytöstä, joka nyt teki parhaansa saadakseen kadonneen äänensä takaisin. </p>
	    <p>Jotenkin Ziba kompasteli pimeässä jaloilleen ja alkoi sitten kirkua täyttä huutoa. Ääni oli niin kauhistuttava, ettei kuulija pystynyt tunnistamaan sitä aivan heti edes ihmisääneksi. Yön tummassa ilmassa huuto kiiri voimakkaana jokaiseen ilmansuuntaan. Se saavutti vielä Khersin teltassa itseään vähitellen herättelevät miehetkin. Yhtenä rintamana he nyt syöksyivät ulos, kaapaten käteensä aseeksi kuka mitäkin. Sellainen kirkaisu tarkoitti vähintäänkin, että leijonat olivat repimässä riekaleiksi jotakuta tai jotakin aivan lähistöllä. </p>
	    <p>Khersin johdolla miehet säntäsivät jylisevänä pilvenä huutoa kohti. Tirdad juoksi heidän perässään kutsuen koiraansa: “Meshki! Meshki! Missä olet?” Hänkin oli niin sekavassa olotilassa, ettei heti tajunnut Shirkoshin ja Shahrohin kadonneen teltasta. Pojan pelkona oli, että koira oli joutunut petoeläinten saaliiksi. Sitä ei ollut näkynyt teltassa. </p>
	    <p>“Meshki, Meshki!” Tirdad ulvoi juostessaan miesten perään. </p>
	    <p>Sapelimies ei ollut uskoa silmiään. Vaikka olikin yö, hän pystyi näkemään, kuinka jokin musta paholainen raateli hänen toveriaan. Mies pyöriskeli selällään maassa ja huusi tuskissaan: “Auta minua! Nämä tytöt ovat paholaisen lapsia! ARRRGGGHHH!!! APUA, APUA! Se syö minut, paholainen syö minut!” </p>
	    <p>Raivoava paholainen repikin miestä reidestä ja vatsasta ja käsivarresta, niin että vaatteiden riekaleet lensivät ilmassa kuin syksyn kuolleet viikunapuun lehdet. Noidutun tappajan hampaat välähtelivät pimeydessä kuin ne etelästä kuljetetun haikalan leukaluut, jotka Sapelimies oli kerran nähnyt basaarissa. Salamana peto viipaloi miehen ihoa ja lihaa hampaillaan ja kynsillään kuin tämä olisi ollut pehmeätä marjahyytelöä. Mies oli täysin kykenemätön puolustamaan itseään. Hänen vaivaiset yrityksensä nostaa käsivarret kasvojensa suojaksi eivät tehonneet. Yksi käpälän huitaisu ja mies oli merkitty loppuelämäkseen. Toista poskea koristi nyt neljä vertavuotavaa viiltoa. </p>
	    <p>Sapelimies tuijotti toverinsa kohtaloa lyhyen hetken. Hänestä näytti, ettei miehellä enää paljon loppuelämää ollutkaan. Huutojen ja metelin läpi hän myös totesi Khersin ja kauppiaiden joukon lähestyvän. </p>
	    <p>Kohta paholainen tappaisi hänetkin! </p>
	  <!-- InstanceEndEditable -->
	</div>
<!-- End Main Column -->

	<hr class="hide" />

<!-- Sub Column -->
	<div class="subcol">
		<!-- InstanceBeginEditable name="SubColumn" -->
			&nbsp;&nbsp;
		<!-- InstanceEndEditable -->
	</div>
<!-- End Sub Column -->


</div>
<!-- End Wrap -->


<!-- Xtra Column -->
<div class="xcol">
		<!-- InstanceBeginEditable name="ExtraColumn" -->
			&nbsp;&nbsp;
		<!-- InstanceEndEditable -->
</div>
<!-- End Xtra Column -->


</div>
<!-- End Content -->


<div id="footer">
	<cite>&nbsp;</cite>
	<hr />
	<span>&copy; 2008 TaideTalli</span>
	
	<div>
		<strong>TaideTalli</strong> <em>|</em>
		A Venture of Sirkka Shayan 
	</div>
</div>

</body>
<!-- InstanceEnd --></html>